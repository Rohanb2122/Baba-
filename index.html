<!DOCTYPE html>
<html lang="mr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ज्ञानियाची लक्षणे - श्री मोठेबाबा अंकुळनेरकर</title>
    <!-- Tailwind CSS for styling -->
    <script src="https://cdn.tailwindcss.com"></script>
    <!-- Google Fonts: Inter for a clean look -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@400;500;600;700&display=swap" rel="stylesheet">
    <style>
        /* Using Inter as the primary font */
        body {
            font-family: 'Inter', sans-serif;
            -webkit-font-smoothing: antialiased;
            -moz-osx-font-smoothing: grayscale;
        }
        /* Style for body text for better readability on a dark background */
        .content-text p {
            @apply mb-4 leading-relaxed text-slate-300;
        }
        /* Custom scrollbar for a more integrated look */
        ::-webkit-scrollbar {
            width: 8px;
        }
        ::-webkit-scrollbar-track {
            background: #1e293b;
        }
        ::-webkit-scrollbar-thumb {
            background: #fdba74;
            border-radius: 10px;
        }
        ::-webkit-scrollbar-thumb:hover {
            background: #f97316;
        }
    </style>
</head>
<body class="bg-gradient-to-br from-slate-900 via-indigo-900 to-slate-800 text-slate-200">

    <!-- Main Content Container -->
    <div class="container mx-auto max-w-4xl py-8 px-4 sm:py-12 sm:px-6 lg:px-8">
        
        <!-- Page Header -->
        <header class="text-center mb-12">
            <!-- 
                येथे तुमचा फोटो टाका.
                1. तुमच्या फोटोची URL (लिंक) कॉपी करा.
                2. खाली दिलेल्या src="..." मधील placeholder URL काढून टाका.
                3. त्या जागी तुमची URL पेस्ट करा.
                उदा. <img src="https://...तुमच्या-फोटोची-लिंक.jpg" ... >
            -->
            <img src="https://placehold.co/150x150/orange/white?text=तुमचा+फोटो" alt="श्री मोठेबाबा अंकुळनेरकर" class="w-36 h-36 mx-auto rounded-full shadow-2xl shadow-orange-500/20 border-4 border-slate-700">
            
            <p class="mt-6 text-base font-semibold text-orange-400 tracking-wider">प्रज्ञासूर्य, ज्ञानार्णव, गुणरत्नाकर, ईश्वरीचे राजहंस</p>
            <h1 class="mt-2 text-4xl font-extrabold tracking-tight sm:text-5xl bg-gradient-to-r from-amber-400 to-orange-400 bg-clip-text text-transparent">सर्वविद आचार्य श्रीमोठेबाबा अंकुळनेरकर</h1>
            <p class="mt-3 max-w-md mx-auto text-lg text-slate-400">(श्रीदेवदत्त आश्रम जाधववाडी, पुणे)</p>
        </header>

        <!-- Main card with the content -->
        <main class="bg-slate-800/70 backdrop-blur-md p-6 sm:p-10 rounded-2xl shadow-2xl shadow-black/50 content-text">
            
            <p class="mb-10 text-lg italic text-slate-300 border-l-4 border-orange-400 pl-6">
                श्रीकृष्णभगवंतांनी १३ व्या अध्यायात ज्ञानीयाची लक्षणे सांगितली. ती श्रीमोठेबाबांच्या ठिकाणी जशीच्यातशी अनुभवायला मिळतात.
            </p>

            <!-- Section boxes with different colors -->
            <div class="space-y-10">

                <!-- Section: अमानित्वम् -->
                <section class="bg-slate-900/50 border-l-4 border-cyan-500 rounded-lg p-6 shadow-lg transition-all duration-300 hover:shadow-cyan-500/20 hover:scale-[1.02]">
                    <h2 class="text-2xl font-bold text-cyan-400 mb-4">अमानित्वम्</h2>
                    <p>महानुभाव पंथात एक अजब संकेत ठरून गेलाय की वासनिक साधकाने भिक्षुकाला दंडवत करावा आणि त्याला उत्तर देत भिक्षुकाने देवरक्षो म्हणावे. भिक्षुकाने फक्त भिक्षुलाच हात जोडून दंडवत म्हणावे आणि वासनिकाला मात्र त्याने हात उंचावून देवरक्षो असा आशीर्वाद द्यावा. परंतु मी जाधववाडीला आल्यावर मला मात्र वेगळे चित्र दिसले की इथे कोणीही भिक्षुक कोणालाही, मग तो भिक्षुक असो की वासनिक असो कोणालाही, दंडवतच म्हणतात. अर्थात ही शिकवण सगळ्यांना बाबांकडूनच मिळालीय.</p>
                    <p>मी मार्गात आलो तेव्हा सतरा वर्षांचा एक साधारण असा नामधारक होतो. अनेकदा असे व्हायचे की मी वाटेने जाताना समोरून बाबा येत आहेत. बाबांच्या मागे शिष्यांचा मेळा चालत असायचा. माझ्या पायात चप्पल असेल तर त्या चपला दूरवरच सोडून बाबांना सामोरे जायचो. कमरेत वाकून दंडवत करायचो. अपेक्षा हीच की बाबा आपल्याला 'देव रक्षो' म्हणून आशीर्वाद देतील. परंतु बाबाही दंडवत म्हणायचे. बाबांच्या मुखाने दंडवत ऐकून मनाला संकोच वाटायचा.</p>
                    <p>माझ्यासारख्या क्षुद्र मानवाशी इतक्या सहृदयतेने विधान करणाऱ्या बाबांचे इतर संतमंडळींशी असलेले नम्रतेचे विधान सांगायलाच नको. एखादा सामान्य भिक्षु जरी भेटायला आला तरी बाबा उभे राहून त्याला भेटतात. आणि त्यातही जर पुढील भिक्षुक पंथमान्य अधिकरण असतील तर भेटकाळाचा तो सोहळा काय वर्णावा. आश्रमात आलेले ते अधिकरण बाबांकडे येण्याआधीच बाबा त्यांच्या भेटीसाठी सामोरे जातात. सह्याद्रीच्या भेटीला हिमालयाने जावे तसा तो अवसर शोभून दिसत असतो.</p>
                    <p>पू. श्रीमोठेबाबांसारखे असे आत्यंतिक निरभिमान पात्र मला गुरू म्हणून लाभले, याचा मला सार्थ अभिमान आहे.</p>
                </section>
                
                <!-- Section: अदंभित्वम् -->
                <section class="bg-slate-900/50 border-l-4 border-violet-500 rounded-lg p-6 shadow-lg transition-all duration-300 hover:shadow-violet-500/20 hover:scale-[1.02]">
                    <h2 class="text-2xl font-bold text-violet-400 mb-4">अदंभित्वम्</h2>
                    <p>दंभाचा अभाव म्हणजे अदंभित्व. स्वतःच्या गुणांचे अनावश्यक प्रदर्शन म्हणजे दंभ. आपल्या ठिकाणी असलेले ज्ञान, भक्ती, वैराग्य यापैकी कोणताही गुण फुगवून सांगण्याची वृत्ती म्हणजे दंभ. अध्यात्माच्या वाटेवर चालताना या दंभ नामक रोगाची लागण कधी होते ते अनेकांना कळतच नाही. साधा स्मरणाचा विषय चालू असला तरी पुढील व्यक्ती सहज बोलून जाते, "माझं तर दिवसभर स्मरण चालूच असतं." आपलं हे बोलणं दंभ या सदरात येतं याची त्याला जाणीवही नसते. त्याला सांगावंसं वाटतं की अरे भाऊ, स्मरण ही अत्यंत कष्टसाध्य साधना आहे. ती इतक्या सहजतेने कशी साधेल. पण बोलणाऱ्याच्या उथळपणाला कोण आवरणार!</p>
                    <p>या बाबतीत बाबांचे अगाधत्व पहावे. बाबा कधीच आपल्या देवधर्माचं असं प्रदर्शन करत नाहीत. आज ते हजारोंच्या धर्माला आधार आहेत. परंतु कधी चुकूनही आपल्या या सद्गुणाचा उल्लेख करीत नाहीत. एखाद्याला बाबांचा उपदेश असेल तरी बाबा असं म्हणत नाहीत की याला आमचा उपदेश आहे. तसा प्रसंग पडलाच तर बाबा सांगतात, त्याला इकडचाच उपदेश आहे. स्वकर्तृत्वाचा नाममात्र उल्लेखही बाबा करत नाहीत तर त्या विषयी गौरवाने बोलणे दूरच राहिले.</p>
                </section>

                <!-- Section: अहिंसा -->
                <section class="bg-slate-900/50 border-l-4 border-emerald-500 rounded-lg p-6 shadow-lg transition-all duration-300 hover:shadow-emerald-500/20 hover:scale-[1.02]">
                    <h2 class="text-2xl font-bold text-emerald-400 mb-4">अहिंसा</h2>
                    <p>मनसा, वाचा, कर्तव्ये कुठल्याही जीवाला कोण्याही प्रकारे न दुखवणे याला म्हणावे अहिंसा. आपण अहिंसेचे तत्व पाळतो खरं, पण काही वेळा स्वतःची सोय आधी पाहतो. मग जमलं तर अहिंसा वगैरे तत्वज्ञान पाळतो. पण या बाबतीतली बाबांची दक्षता अनुकरणीय आहे.</p>
                    <p>कोण्या एका चातुर्मासातली गोष्ट. तेव्हा बाबा सकाळी विजनाला जायचे. बाबांसोबत मी एकटा होतो. माझा स्वतःचा उल्लेख अगदीच अप्रस्तुत असेल पण तो उल्लेख करायचा मोह होतोच. आरंभीच्या काळात सुमारे दीड-दोन वर्ष बाबांसोबत विजनाला जायची सेवा लाभलेली. आजच्यासारखी तेव्हा अपार गर्दी नसायची. चातुर्मासासाठी नवीन गावी मार्ग गेला की एखादे विजनस्थान आधीच पाहून ठेवायचो. दुसऱ्या दिवशी बाबांना ती जागा दाखवली की मग आम्ही तिकडे रोज जायचो. असे एक विजनस्थान मार्गापासून योग्य अंतरावर एका शेतात पाहून ठेवलेले. तिथे जायला एक गाडीरस्ता होता. पुढे रस्त्यापासून डाव्या हाताला सुमारे शभर दोनशे मिटरवर ते शेत होते. तिथे जायच्या अरुंद पायवाटेवर नाममात्र गवत होते. पुढे शेत छान स्वच्छ प्रशस्त होते.</p>
                    <p>दुसऱ्या दिवशी बाबांना तिथे नेले. बाबांनी वाटेवर गवत पाहून त्या शेतात जाणे टाळले. मी नाममात्र आग्रह करून पाहिला पण बाबांनी नकारच दिला. आणि गाडीरस्त्याने पुढे जाऊन जिथे अजिबात गवत वगैरे नसेल असे शेत स्वतः निवडले. त्यानंतर त्या चातुर्मासात रोज तिथेच विजन केले.</p>
                    <p>बाबांसारख्या महापात्राला गवत तुडवल्याचा दोष तरी लागेल का! किंबहुना बाबांच्या पायाखाली रगडल्या गेलेल्या गवतातल्या जीवाला सद्गती मिळणार, अशी माझी श्रद्धा. पण बाबांच्या या अहिंसाविषयक दक्षतेपुढे, कुशळतेपुढे नतमस्तक व्हावे लागले.</p>
                </section>

                <!-- Section: क्षान्ती -->
                <section class="bg-slate-900/50 border-l-4 border-rose-500 rounded-lg p-6 shadow-lg transition-all duration-300 hover:shadow-rose-500/20 hover:scale-[1.02]">
                    <h2 class="text-2xl font-bold text-rose-400 mb-4">क्षान्ती</h2>
                    <p>दुसऱ्याने केलेल्या अपराधाबद्दल निर्विकार रहाणे त्याला म्हणावे क्षान्ती अर्थात क्षमाभाव. माणुस जसजसा जाणिवांनी समृद्ध होत जातो तसतशा पुढिलाच्या चुका चटकन दिसू लागतात. थोडक्यात सांगायचं म्हणजे जाणिवा वाढल्या की उणिवा दिसतात. आणि त्यातही ज्याला ब्रह्मविद्या कळली त्याला तर पुढिलाचे सर्व लहानसहान दोष स्पष्ट दिसू लागतात. मग अशा दोषी व्यक्तीला आपण दूर लोटतो. शक्य तितका त्या व्यक्तीचा संपर्क टाळतो. परंतु बाबांचा अफाट परिवार जवळून पाहिल्यावर लक्षात येते की कशाकशा प्रकृतीच्या लोकांना बाबांनी सांभाळून घेतले आहे. मातृवत वात्सल्य हृदयी भरून पुढिलाचे जघन्य अपराध पोटी सामावण्याची प्रचंड क्षमाशीलता फक्त बाबांच्या ठाई आहे.</p>
                </section>

                <!-- Section: आर्जवम् -->
                <section class="bg-slate-900/50 border-l-4 border-sky-500 rounded-lg p-6 shadow-lg transition-all duration-300 hover:shadow-sky-500/20 hover:scale-[1.02]">
                    <h2 class="text-2xl font-bold text-sky-400 mb-4">आर्जवम्</h2>
                    <p>मनाची सरळता, निष्कपटता, रुजूता म्हणजे आर्जव. वाढत्या वयाबरोबर गमावला जाणारा एक निसर्गदत्त सद्गुण. एखाद्या लहान बाळाशी कोणालाही बोलावंसं वाटतं कारण त्याचे ते निरागस बोलणे कोणालाही आकर्षित करते. मग रूक्ष व्यवहाराच्या तीव्र उन्हात कोवळ्या मनाची ती निरागसता करपून जाते आणि दुनियादारीचे टक्के-टोणपे खाऊन माणसाच्या वागण्या-बोलण्यातही छक्केपंजे दिसू लागतात. ब्रह्मविद्या मात्र ज्ञानियाला ती निरागसता जपायला शिकवते. अशा त्या आर्जवाचे, रुजूतेचे वर्तन बाबांच्या ठाई पहायला मिळते.</p>
                </section>

                <!-- Poem Section -->
                <section class="bg-indigo-900/40 border-l-4 border-indigo-400 p-6 my-4 text-slate-300 space-y-2 text-center text-lg rounded-lg shadow-lg">
                    <h2 class="text-2xl font-bold text-indigo-300 mb-4">छंद - शार्दूलविक्रीडित</h2>
                    <p>होता अर्जुन तो कसा मज मनी संदेह होता कधी..</p>
                    <p>वारंवार करुनि यत्न न हृदी साकारली आकृती..</p>
                    <p>हे श्रीमद्‌गुरु आपले मजसि जै प्रत्यक्ष हे दर्शन..</p>
                    <p>झाले तैचि सुखे मदीय मनीचे संदेह-निर्मूलन...</p>
                    <p>ती प्रज्ञा स्मृती धारणा कुशलता सामग्री-संपूर्णता..</p>
                    <p>ते पांडित्य धनंजयत्व बरवे ती दिव्य एकाग्रता..</p>
                    <p>स्नेहे तेच अखंड सख्य प्रभुशी ती शास्त्रसंपन्नता..</p>
                    <p>योगी तो पुरुषार्थ शौर्य रुजुता ती पै गुडाकेशता..</p>
                    <p>ही नानाविध साम्यता विलसते त्वद्व्यक्तीमत्वामध्ये..</p>
                    <p>अर्जुनाहुनिही दिसे अधिकता आभार-सत्वामध्ये..</p>
                    <p>केली जै तुलना खरी गुरुपुढे वाटे फिका पार्थ तो..</p>
                    <p>लाभो नित्य सुसन्निधान आपुले देवास मी प्रार्थितो..</p>
                </section>

                <!-- Section: आचार्योपासनम् -->
                 <section class="bg-slate-900/50 border-l-4 border-amber-500 rounded-lg p-6 shadow-lg transition-all duration-300 hover:shadow-amber-500/20 hover:scale-[1.02]">
                    <h2 class="text-2xl font-bold text-amber-400 mb-4">आचार्योपासनम्</h2>
                    <p>मोक्षमार्गाची वाटचाल यशस्वी करणारा महत्वपूर्ण सद्‌गुण आहे आचार्योपासनम्. ज्यांच्याकडून ज्ञान प्राप्त झाले अशा गुरुजनांची उपासना अर्थात सेवाशुश्रुषेचा भाव. मनसा, वाचा, कर्तव्ये गुरुजनांविषयी श्रद्धा ठेवणे ते आचार्योपासनम्.</p>
                    <p>अध्यात्माच्या प्रत्येक क्षेत्रात अग्रेसर असणाऱ्या बाबांनी गुरुभक्तीच्या प्रांतातही आपली दैदीप्यमान कामगिरी करून अखिल जगाला एक महान आदर्श घालून दिला आहे.</p>
                </section>
                
                <!-- Section: शौचम् -->
                <section class="bg-slate-900/50 border-l-4 border-lime-500 rounded-lg p-6 shadow-lg transition-all duration-300 hover:shadow-lime-500/20 hover:scale-[1.02]">
                    <h2 class="text-2xl font-bold text-lime-400 mb-4">शौचम्</h2>
                    <p>अंतःकरणाची शुचिता ते शौचम्. अभिलाषामुळे मनाला मलीनता येते. ती मलीनता नसणे म्हणजेच शौचम्. ज्ञानबळाने माणसाला सर्व जड चेतन पदार्थाच्या अभिलाषावेगळे होता येते. परंतु मान्यतेचा अभिलाष मात्र सहसा सुटत नाही. या दृष्ट अभिलाषापोटीच माणुस अदृष्ट लाभाला अंतरतो म्हणून मन निरभिलाष असावे. निरभिलाषतेचे हे तत्व बाबांच्या वागण्या-बोलण्यात वारंवार पहायला मिळते.</p>
                </section>

                <!-- Section: मायपणा -->
                <section class="bg-slate-900/50 border-l-4 border-fuchsia-500 rounded-lg p-6 shadow-lg transition-all duration-300 hover:shadow-fuchsia-500/20 hover:scale-[1.02]">
                    <h2 class="text-2xl font-bold text-fuchsia-400 mb-4">मायपणा</h2>
                    <p>"लोकी जघन्य आणि आपणेनसि प्रतिकूळ, जियेचा ठाई सामाये ते माय" असा विचारस्थळात एक पक्ष आहे. याचा अर्थ असा की एखाद्याचा असा भयंकर अपराध की जो पाहून लोकांनी त्या अपराधी व्यक्तीला मारावे आणि तो अपराधही नेमका आपल्या विरोधात केलेला आहे. असे असले तरी तो अपराध जी आपल्या पोटी सामावू शकते ती माय असते. अशी पराकोटीची क्षमाशीलता म्हणजेच मायपण. बाबांच्या मायपणाचे कितीही पोवाडे गायले तरी कमीच पडतील.</p>
                </section>

                <!-- Final Poem Section -->
                <section class="bg-teal-900/40 border-l-4 border-teal-400 p-6 my-4 text-slate-300 space-y-2 text-center text-lg rounded-lg shadow-lg">
                    <p>वात्सल्ये जननी गमे मजसी तू ऐश्वर्ययोगे पिता..</p>
                    <p>स्नेहे बंधू जसा असे भगिनीला सौहार्दयोगे सखा..</p>
                    <p>हे सारे मज लाभले तव रुपे तुम्ही जीवा आसरा..</p>
                    <p>लाभो नित्य निरामयायु तुमते ही प्रार्थना ईश्वरा..</p>
                </section>
                
                <!-- Section: शुभचिंतन -->
                <section class="bg-slate-900/50 border-l-4 border-orange-500 rounded-lg p-6 shadow-lg transition-all duration-300 hover:shadow-orange-500/20 hover:scale-[1.02]">
                    <h2 class="text-2xl font-bold text-orange-400 mb-4">शुभचिंतन</h2>
                    <p>बाबांच्या शुभचिंतनाचा विषय निघाला की एक अनुभव अवश्य नोंदवावा लागतो.</p>
                    <p>2017 सालातली गोष्ट. मार्ग आडगावला माळोदेंच्या मळ्यात होता. मी अटनाच्या मिषाने बाहेर पडलो. उन्हाळ्याचे दिवस होते म्हणून चालणं टाळलं. एकदोन ठिकाणं पाहून ठेवलेली तिथे मुक्काम केला. असे एक दोन महिने बाहेरच होतो. परत आलो तेव्हा बाबा प्रसन्न दिसले. संध्याकाळी बाबांना म्हटलं, बाबा आपली अनुमती असेल तर पुन्हा बाहेर जाईन. मी जागाही हेरून ठेवलेली. जाळीच्या देवाजवळच लालमातीला आश्रमाची शाखा आहे. तिथे छान एकांत मिळतो. तिथे राहू, असा विचार होता.</p>
                    <p>बाबांच्या शुभचिंतनाचे एक अभेद्य कवचच मला लाभलेले आणि महिनाभरात मी जाधववाडीहून जाळीच्या देवाला पोहचलो. ज्या गुरुमाउलीच्या शुभचिंतनाने जीवनाचा आतापर्यंतचा प्रवास निर्विघ्न झाला तिच्या शुभचिंतनाने अटनाचा हा क्षुल्लक प्रवास सुखरूप होणारच, हे मला कळायला वेळ लागला खरा परंतु आता असं कोणतंही आव्हान पेलण्याची एक मानसिक तयारी झाल्याचं समाधान वाटतंय.</p>
                </section>
            
            </div>
            
            <!-- Footer with Author's Name -->
            <footer class="text-right mt-12 border-t border-slate-700 pt-6">
                <p class="text-slate-400 font-medium text-lg">ADX</p>
            </footer>

        </main>

    </div>

</body>
</html>
